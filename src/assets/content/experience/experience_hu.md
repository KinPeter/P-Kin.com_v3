# Munkahelyi tapasztalat

Karrierem során az alábbi hivatalos projekteken vettem részt:

## Web applikáció idősek otthona menedzselésére

A feladat egy 90-es években íródott desktop alkalmazás újraírása webes környezetre. A cél egy modernebb UI és a jobb felhasználási élmény elérése volt egy bővíthető, robosztus alkalmazás életre hívásával, ami minden olyan funkcióval bír ami szükséges lehet dokumentálni, megfigyelni és tervezni mindazt, ami egy idősek otthonában történik.

Ez volt az első projektem, ahol full-stack fejlesztőként dolgozhattam, köszönhetően annak, hogy a teljes applikáció JS alapú keretrendszerekre épült. A NestJS backend egy GraphQL API-n keresztül kommunikált a React alapú klienssel.

::ts:: ::react:: ::nestjs::

- Egyéb technológiák: GraphQL, Material UI, NX, GitHub Actions, Heroku
- Projekten töltött idő: **9 hónap**
- Főbb feladatok: Új funkciók implementálása szerver és kliens oldalon, unit és e2e tesztek írása

---
## Web applikáció egy mezőgazdasági laboratórium számára

Egy webes alkalmazás, ami egy mezőgazdasági laboratórium teljes munkamenetét képes lefedni mind az ügyfelek, mind a labor dolgozói szemszögéből. Az ügyfelek regisztálhatják magukat és földjeiket, majd megrendeléseket adhatnak le több talaj-, víz- vagy növényminta vizsgálatára. A labor megkapja ezeket a megrendeléseket és "jegyekként" kezelve heti bontásban vezeti őket végig a munkafolyamatokon egészen a generált riport emailen való kiküldéséig.

::ts:: ::angular::

- Egyéb technológiák: Angular Material, OpenAPI
- Projekten töltött idő: **4 hónap**
- Főbb feladatok: Tekintve, hogy az elejétől kezdve a projekten dolgoztam, a feladataim lefedték a teljes kliens oldali alkalmazást

---
## Kereskedelmi live-streaming web applikáció

Egy startup vállalkozás számára készült, nemzetközi közönségnek szánt online élő közvetítéseket árúsító platform, ami főként koncertek, színházi előadások, vagy sportesemények közvetítését szerette volna könnyen elérhetővé tenni. A feladatok magukba foglalták több különböző streaming szolgáltató és számlázó- illetve fizetési rendszer integrációját, mivel a platformnak világszerte elérhetőnek kellett lennie.

::ts:: ::angular::

- Egyéb technológiák: Angular Material, social logins, payment system
- Projekten töltött idő: **6 hónap**
- Főbb feladatok: Hibajavítások, új funkciók implementációja kliens oldalon

---
## Több szempontú döntéstámogató platform

A feladat egy komplex matematikai modellen alapuló döntéstámogatási szolgáltatás ellátása volt egy intuitív és bárki által könnyen igénybe vehető felhasználói felülettel, ami teljeskörű támogatást nyúlt döntés- és rizikó elemzésben vagy akár szabályozások megalkotásában egy több érdekelt felet és több kritériumot tartalmazó környezetben.

Az alap szolgáltatás C#-ban íródott, amit mi egy Java alapú backend-del egészítettünk ki, illetve két külön kliens oldali alkalmazással, egy a felhasználók és előfizetések adminisztrációjára, egy pedig a végfelhasználóknak.

::ts:: ::vue::

- Egyéb technológiák: Nuxt, Vuetify (Material) UI
- Projekten töltött idő: **8 hónap**
- Főbb feladatok: UI komponensek készítése, döntéshozatali fa készítési menetének összekötése

---
## Precíziós gazdálkodás tervező platform

Az alkalmazás egy testreszabható internetes platform precíziós gazdálkodási tevékenységek tervezésére. Célja, hogy a modern korok gazdáit támogassa a megfelelő döntések meghozatalában pontos és valós idejű adatok figyelembe vételével, mint például szenzoros mérések, drónfelvételek vagy más alkalmazások által készített shape-fájlok. Az adatok feldolgozása után azok térképeken vagy különböző diagrammokon jeleníthetőek meg, illetve jelentések készíthetőek belőle.

::ts:: ::angular::

- Egyéb technológiák: Material UI, Google Maps API, más 3rd party API-k
- Projekten töltött idő: **4 hónap**
- Főbb feladatok: UI komponensek készítése, frontend összekötése a REST endpointokkal
